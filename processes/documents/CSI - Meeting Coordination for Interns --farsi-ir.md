حوه‌ی هماهنگی جلسات برای اینترن‌ها - داکیومنت برای اینترن‌ها

**CS**

Internship

| تاریخ این نسخه | 11/08/1403 | شماره این نسخه | 0.1 |     |     |
| --- | --- | --- | --- | --- | --- |
| عنوان مستند | نحوه‌ی هماهنگی جلسات برای اینترن‌ها - داکیومنت برای اینترن‌ها |     |     |     |     |
| نام فایل |     |     |     |     |     |
| توضیحات | در این مستند، نحوه هماهنگی جلسات توسط اینترن‌ها در برنامه CS Internship شرح داده شده است. |     |     |     |     |

# مقدمه

هر اینترن پس از ورود به برنامه CS Internship یک «پروفایل» خواهد داشت. پروفایل اینترن‌ها به این صورت طراحی شده که نشان‌دهنده عملکرد او در برنامه باشد. پروفایل شامل پست‌ها، تاریخ پست‌ها و توضیحاتی در مورد عملکرد مثبت یا منفی اینترن در برنامه است که این توضیحات توسط منتورها، دستیارمنتورها و کارآموزمنتورها در پروفایل نوشته می‌شود. هر کوردینیتور (Coordinator) با تعدادی اینترن کار می‌کند و امورات مربوط به اینترن که از جنس هماهنگی و کوردینیشن است، به عهده‌ی اوست. هر کوردینیتور وظیفه دارد پروفایل اینترن‌های زیرمجموعه‌ی خود را به صورت هفتگی بر اساس روند پیشرفت اینترن‌ها به‌روزرسانی کند. کوردینیتور وظیفه دارد تاریخ شروع و تحویل هر استپ (در برنامه، هر دوره شامل تعدادی استپ است به ترتیب هستند و اینترن‌ها باید تمام استپ‌های یک دوره را بگذرانند تا از آن فارغ‌التحصیل شوند.) و تاریخ همه‌ی پست‌های اینترن را در این پروفایل ثبت کند. همچنین کوردینیتور می‌تواند در مورد نحوه عملکرد اینترن در پست گذاشتن در قسمت نوت (Note) نکات لازم را بنویسد. شما در ادامه این مستند در بخش معرفی موضوع با لزوم به‌روزرسانی پروفایل اینترن‌ها در مورد عملکردی که دارند و در بخش شرح جزئیات، با نحوه به‌روزرسانی پروفایل آن‌ها آشنا خواهید شد. بسیار مهم است که کوردینیتورها با حوزه کاری خود در ارتباط با اینترن‌ها کاملاً از نحوه کار مطّلع باشند تا پروفایل را بر این اساس به‌روزرسانی کنند.

# مخاطب

این مستند برای کسانی که در سطح کارآموزمنتوری به سر می‌برند و لازم است درباره فرآیند به‌روزرسانی پروفایل اینترن‌ها که یکی از کارهای مربوط به نقش کوردینتور است اطلاعات کسب کنند، تهیه شده است. همچنین این مستند برای کارآموزمنتورها، دستیارمنتورها، منتورها و سایر اعضای برنامه یا افراد علاقه‌مند خارج از برنامه که نیاز دارند اطلاعاتی درباره نحوه به‌روزرسانی پروفایل اینترن‌ها کسب کنند مفید خواهد بود.

# معرفی موضوع

برنامه CS Internship طوری طراحی شده است که افراد به صورت خودآموز در آن فعالیت می‌کنند و مطالعات خود را در قالب پست‌هایی در شبکه‌های اجتماعی آنلاین به اشتراک می‌گذراند. روندی که اینترن در پست گذاشتن پشت سر می‌گذارد و کیفیت پست‌ها پیشرفت او را در برنامه نشان می‌دهند. پروفایل اینترن به این صورت طراحی شده است که نشان‌دهنده عملکرد او در برنامه باشد و شامل پست‌ها، تاریخ پست‌ها و توضیحاتی در مورد تمام اتفاقاتی است که در طول برنامه برای او رخ داده است. در نتیجه این پروفایل منعکس‌کننده‌ی روند کاری و پیشرفت اینترن است. این پروفایل یکی از منابعی است که برای انتخاب کارآموز عملی در اختیار شرکت‌ها قرار داده خواهد شد؛ به همین علت، کامل بودن آن بسیار اهمیت پیدا می‌کند. بخشی از این پروفایل به صورت تدریجی در برنامه توسط کوردینیتورها تکمیل می‌شود. کوردینیتورها بر اساس حوزه وظایف خود عملکرد اینترن‌های زیرمجموعه‌شان را بررسی کرده و پروفایل آن‌ها را به‌روزرسانی می‌کنند. پس پیش از هر چیز لازم است که کوردینیتورها با حوزه وظایف خود آشنا باشند و خارج از این حوزه عمل نکنند.

# شرح جزئیات

برای هر اینترنی که به برنامه ورود پیدا می‌کند، پروفایلی ایجاد می‌شود. قالب مشخصی در نرم‌افزار«OneNote» به نام «Template» وجود دارد که برای ایجاد پروفایل در شروع دوره مطالعاتی هر اینترن یک کپی از آن در صفحه او قرار داده می‌شود. قسمت اول پروفایل شامل تاریخ شروع دوره، متن تعهدنامه اینترن و اطلاعات او مانند نام، ایمیل، آیدی اسکایپ، تلگرام، لینکدن، توییتر و... است.  قسمت دوم پروفایل شامل استپ‌های دوره با جزئیاتی مثل تاریخ ددلاین، تاریخ تحویل استپ و ... است. در پایان هر استپ یک قسمت برای نوشتن نوت وجود دارد که در طول دوره، نقش‌های مختلفی مانند کوردینیتورها، منتورهای فنی، منتورها و ... که به طریقی به واسطه‌ی نقش خود با آن اینترن در تعامل هستند، نکاتی را برحسب عملکرد اینترن در حوزه وظایف خود در این قسمت می‌نویسند.

در طول دوره مطالعاتی پروفایل اینترن بر حسب همه‌ی فعالیت‌های او به صورت هفتگی توسط افرادی با نقش منتور، کوردینیتور و منتور فنی به‌روزرسانی و تکمیل می‌شود. کوردینیتور وظیفه دارد هر هفته قبل از جلسه اسپرینت هفتگی (جلسه‌ای که در روز و ساعتی مشخص از هفته بین منتورها تشکیل می‌شود)، پروفایل اینترن‌های زیرمجموعه خود را در حوزه وظایفش به‌روزرسانی کند.

کوردینیتور وظیفه دارد موارد زیر را در پروفایل اینترن ثبت کند:

- در شروع هر استپ، تاریخ ددلاین اینترن را ثبت کند.
- هر هفته پس از دریافت گزارش اینترن، تاریخ مربوط به پست‌های منتشر شده اینترن در شبکه های اجتماعی توییتر و لینکدین و گروه تلگرامی را در مقابل هر استادی‌آیتم و یا تسک مربوطه در پروفایل اینترن ثبت کند.

در صورتی که اینترن قبل از شروع یک استپ پست های مربوط به آن استپ را ارسال کرده باشد، کوردینیتور با قرار دادن یک یادداشت در بخش توضیحات، بیان می‌کند که اینترن قبل از شروع این استپ پست های آن را ارسال کرده است، تا ابهامی برای مسئول چک کردن پروفایل ها ایجاد نشود.

لازم به ذکر است که بررسی محتوای پست و اینکه آیا پست اینترن از لحاظ فنّی ایرادی دارد یا خیر، در حوزه وظایف کوردینیتور نیست. در صورتی که پستی ایراد فنّی داشته باشد، کوردینیتور باید به یک منتور فنی اطلاع دهد تا پست را از لحاظ فنّی بررسی کند. کوردینیتور فقط می‌تواند نوت مربوط به حوزه وظایف خود (عملکرد اینترن در پست گذاشتن) را در پروفایل ثبت کند و نوشتن نوت در زمینه مسائل تعاملی، فنّی و... در حوزه وظایف کوردینیتور قرار ندارد.

# آموزش‌دهنده‌ها

منتورها و دستیارمنتورها و افرادی که تجربه و مهارت کافی در این زمینه دارند، می‌توانند این مستند را به کوردینیتورها آموزش دهند و به شفاف‌سازی موضوع بپردازند.

# نحوه‌ آموزش

آموزش‌دهنده ابتدا باید اطمینان حاصل کند که فرد مورد نظر  این مستند را مطالعه کرده است. در غیر اینصورت از او بخواهد که  مستند را کامل مطالعه کرده و سؤالات خود را جمع‌آوری نماید. سپس جلسه‌ای برای رفع سؤالات و ابهامات او ترتیب دهد و اطمینان حاصل کند که این مستند را به طور کامل متوجه شده است. همچنین اگر در این مستند به ابزار یا نرم‌افزار خاصی اشاره شده است باید در جلسه نحوه استفاده از آن‌ها را آموزش دهد.

# واژه‌نامه

- **گزارش هفتگی:** شامل تاریخ پست‌ها، لینک پست‌ها و تمام فعالیت‌های مربوط به اینترن در طول هفته است که در قالب یک فایل ورد یا اکسل توسط خود او تهیه و به کارآموزمنتور ارسال می‌شود.
- **استادی‌آیتم (Study Item):** یک منبع مطالعاتی نظیر مقاله، بخشی از کتاب، ویدیو و ... که برای یادگیری، در یک استپ گنجانده شده است.
- **تسک (Task):** یک وظیفه که اینترن باید در طول استپ انجام دهد مانند تمرین تایپ ده انگشتی، تحقیق درباره یک مفهوم، انجام تمرین برنامه‌نویسی و ... .
- **پروفایل:** فایلی است که برای هر کارآموز پس از ورود به برنامه CS Internship، ایجاد شده و حاوی اطلاعات او و فعالیت‌های او در برنامه CS Internship است که در نرم‌افزار OneNote بارگذاری می‌شود.
- **کوردینیتور (Coordinator):** به نقشی که تمام امورات و کارهای از جنس هماهنگی‌های مربوط به اینترن را انجام می‌دهد کوردینیتور گفته می‌شود؛ کارهایی از قبیل هماهنگ‌کردن جلسات، انجام اطلاع‌رسانی‌ها، تحویل فایل استپ و دریافت گزارشات، به‌روز نگه‌داشتن پروفایل اینترن و ...
